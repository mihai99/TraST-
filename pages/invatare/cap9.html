<!DOCTYPE html>
<html lang="en" dir="ltr">

    <head>
        <meta charset="utf-8">
        <link rel="stylesheet" type="text/css" href="../../styles/general.css">
        <link rel="stylesheet" type="text/css" href="../../styles/invatare/legislatie.css">
    </head>

    <body>
        <div class="body-wrapper">
            <div class="cap-nav">
                <a href="cap8.html" id="prev">Capitolul 8</a>
                <a href="../m_invatare.html" id="home">CAPITOLUL IX: Atribuții ale unor ministere și ale altor
                    autorități ale administrației publice</a>
                <a href="cap10.html" id="next">Capitolul 10</a>
            </div>
            <div class="content-container">
                <div class="article">
                    <h3> Art. 122</h3>


                    <p>Ministerul Transporturilor, Construcțiilor și Turismului are următoarele atribuții:

                    <p class="tab">a)ia măsuri pentru menținerea permanentă în stare tehnică bună a drumurilor pe care
                        le
                        administrează;</p>


                    <p class="tab">b)ia măsuri pentru instalarea, aplicarea și întreținerea mijloacelor de semnalizare
                        rutieră,
                        precum
                        și a
                        echipamentelor destinate siguranței circulației pe drumurile din administrarea sa, cu
                        respectarea
                        standardelor în vigoare;</p>


                    <p class="tab">c)autorizează efectuarea lucrărilor în zonele de siguranță și protecție a drumurilor
                        din
                        administrarea
                        sa, verifică modul de executare și respectarea termenelor stabilite;</p>


                    <p class="tab">d)stabilește condițiile tehnice și metodologia de omologare și certificare a
                        echipamentelor,
                        pieselor de
                        schimb și materialelor de exploatare pentru vehicule;</p>


                    <p class="tab">e)autorizează înființarea și funcționarea stațiilor de inspecție tehnică periodică,
                        supraveghează și
                        controlează activitatea acestora și atestă personalul care efectuează inspecția tehnică
                        periodică;</p>


                    <p class="tab">f)stabilește norme metodologice și organizează pregătirea, examinarea și atestarea
                        profesională
                        a
                        instructorilor și profesorilor de legislație în domeniul pregătirii candidaților pentru
                        obținerea
                        permisului de conducere, în condițiile legii;</p>


                    <p class="tab">g)stabilește condițiile tehnice și metodologice de omologare pentru circulația pe
                        drumurile
                        publice
                        a
                        vehiculelor, de inspecție tehnică periodică, de certificare a autenticității, de identificare,
                        precum și
                        de verificare tehnică în trafic a vehiculelor;</p>


                    <p class="tab">h)autorizează înființarea și funcționarea școlilor pentru pregătirea conducătorilor
                        de
                        autovehicule
                        și
                        tractoare agricole sau forestiere și tramvaie;</p>


                    <p class="tab">i)stabilește norme obligatorii privind organizarea și desfășurarea transporturilor
                        rutiere și
                        controlează respectarea acestora;</p>


                    <p class="tab">j)elaborează reglementări specifice în domeniul transporturilor rutiere;</p>


                    <p class="tab">k)omologhează vehicule pentru circulație;</p>


                    <p class="tab">l)certifică și/sau omologhează echipamentele, piesele de schimb și materialele de
                        exploatare
                        pentru
                        vehiculele fabricate în țară sau importate;</p>


                    <p class="tab">m)autorizează agenții economici care desfășoară activități de reparații, de reglări,
                        de
                        modificări
                        constructive, de reconstrucție a vehiculelor, precum și de dezmembrare a acestora;</p>


                    <p class="tab">n)asigură efectuarea certificării autenticității sau a identificării vehiculelor
                        rutiere, în
                        vederea
                        înmatriculării acestora;</p>


                    <p class="tab">o)asigură eliberarea cărții de identitate a vehiculelor rutiere;</p>


                    <p class="tab">p)stabilește normele metodologice și organizează pregătirea și examinarea
                        conducătorilor auto,
                        în
                        vederea obținerii certificatelor de atestare profesională.</p>


                    <p class="tab">q)elaborează, în condițiile legii, norme privind evaluarea capacităților psihologice
                        solicitate
                        în
                        activitatea de conducere a autovehiculelor, tractoarelor agricole sau forestiere ori
                        tramvaielor.</p>
                </div>

                <div class="article">
                    <h3> Art. 123</h3>


                    <p>Ministerul Apărării are următoarele atribuții:


                    <p class="tab">a)îndrumă, supraveghează și controlează circulația pe drumurile publice a vehiculelor
                        aparținând
                        acestui
                        minister și controlează respectarea de către conducătorii de vehicule din subordine a regulilor
                        de
                        circulație;</p>


                    <p class="tab">b)cooperează cu poliția rutieră pentru realizarea acțiunilor de însoțire a coloanelor
                        oficiale
                        militare,
                        precum și a vehiculelor din parcul propriu;</p>


                    <p class="tab">c)înregistrează vehiculele din parcul propriu și ține evidența acestora;</p>


                    <p class="tab">d)pregătește personalul din subordine pentru conducerea vehiculelor ministerului și
                        autorizează
                        personalul didactic din școlile de pregătire a conducătorilor auto din sistemul propriu, în
                        vederea
                        obținerii permisului de conducere;</p>


                    <p class="tab">e)organizează și execută inspecția tehnică periodică a vehiculelor din unitățile
                        aflate în
                        subordinea
                        sa;</p>


                    <p class="tab"> f)elaborează, împreună cu Ministerul Administrației și Internelor, norme privind
                        condițiile în
                        care
                        pot
                        circula pe drumul public vehiculele speciale de luptă din parcul propriu;</p>


                    <p class="tab">g)elaborează, împreună cu Ministerul Administrației și Internelor, norme privind
                        controlul
                        circulației
                        autovehiculelor aparținând Ministerului Apărării și însoțirea coloanelor militare.</p>
                </div>

                <div class="article">
                    <h3> Art. 124</h3>


                    <p>Ministerul Educației și Cercetării are următoarele atribuții:


                    <p class="tab">a)asigură, prin programa școlară, educația rutieră a preșcolarilor și elevilor din
                        învățământul
                        preuniversitar;</p>


                    <p class="tab">b)asigură, în unitățile de învățământ specializate, pregătirea cursanților în vederea
                        obținerii
                        permisului de conducere;</p>


                    <p class="tab">c)îndrumă, coordonează și controlează, prin inspectoratele școlare, activitatea de
                        educație
                        rutieră
                        în
                        unitățile de învățământ, inclusiv de pregătire și de perfecționare a cadrelor didactice
                        desemnate să
                        execute astfel de activități;</p>


                    <p class="tab">d)asigură materialul didactic pentru laboratoarele de educație rutieră și
                        parcurile-școală
                        proprii
                        de
                        circulație.</p>
                </div>

                <div class="article">
                    <h3> Art. 125</h3>


                    <p>Ministerul Sănătății Publice are următoarele atribuții:


                    <p class="tab">a)elaborează norme referitoare la examinarea medicală a candidaților la examenul
                        pentru
                        obținerea
                        permisului de conducere și a conducătorilor de vehicule;</p>


                    <p class="tab">b)stabilește măsurile ce trebuie luate de unitățile sanitare, în scopul prevenirii
                        accidentelor
                        de
                        circulație generate de cauze medicale;</p>


                    <p class="tab">c)elaborează norme privind examinarea medicală a conducătorilor de autovehicule,
                        tractoare
                        agricole
                        sau
                        forestiere și tramvaie , precum și norme privind prelevarea probelor biologice în vederea
                        stabilirii
                        intoxicației etilice și a stării de influență a produselor și substanțelor stupefiante sau a
                        medicamentelor cu efecte similare acestora asupra comportamentului conducătorilor de
                        autovehicule,
                        tractoare agricole sau forestiere și tramvaie;</p>


                    <p class="tab">d)stabilește semnul distinctiv ce se aplică pe ambalajul medicamentelor
                        contraindicate
                        conducerii
                        vehiculelor;</p>


                    <p class="tab">e)stabilește și certifică conținutul truselor medicale de prim ajutor.</p>
                </div>

                <div class="article">
                    <h3> Art. 126</h3>


                    <p>Comisia pentru Supraveghere a Asigurărilor împreună cu poliția rutieră întocmesc programe de
                        prevenție
                        rutieră și îndrumă, coordonează și controlează modul de aplicare a acestora. Fondurile necesare
                        desfășurării acestor programe se asigură de către Comisia de Supraveghere a Asigurărilor
                        împreună cu
                        societățile de asigurare autorizate.</p>
                </div>

                <div class="article">
                    <h3> Art. 127</h3>


                    <p><strong>(1)</strong> În scopul coordonării unei strategii unitare, multidisciplinare în domeniul
                        siguranței
                        circulației
                        rutiere, în subordinea Guvernului funcționează Consiliul Interministerial pentru Siguranța
                        Rutieră**).</p>


                    <p><strong>(2)</strong> Atribuțiile Consiliului Interministerial pentru Siguranța Rutieră se
                        stabilesc prin hotărâre
                        a
                        Guvernului.</p>
                </div>

                <div class="article">
                    <h3> Art. 128</h3>


                    <p><strong>(1)</strong> Autoritățile administrației publice locale au următoarele atribuții:


                    <p class="tab">a)iau măsuri pentru menținerea permanentă în stare tehnică bună a drumurilor pe care
                        le
                        administrează,
                        precum și pentru iluminarea corespunzătoare a acestora, conform legii;</p>


                    <p class="tab">b)iau măsuri pentru instalarea, aplicarea și întreținerea mijloacelor de semnalizare
                        rutieră și
                        a
                        echipamentelor destinate siguranței circulației, conform standardelor în vigoare, ținând
                        evidența
                        acestora;</p>


                    <p class="tab">c)întocmesc și actualizează planurile de organizare a circulației pentru localitățile
                        urbane și
                        iau
                        măsuri pentru realizarea lucrărilor ce se impun în vederea asigurării fluenței și siguranței
                        traficului,
                        precum și a reducerii nivelurilor de emisii poluante, cu avizul poliției rutiere;</p>


                    <p class="tab">d)stabilesc reglementări referitoare la regimul de acces și circulație, staționare și
                        parcare
                        pentru
                        diferite categorii de vehicule, cu avizul poliției rutiere;</p>


                    <p class="tab">e)iau măsuri pentru amenajarea de trotuare și drumuri laterale pentru circulația
                        pietonilor,
                        vehiculelor
                        cu tracțiune animală, a tractoarelor, de piste pentru biciclete, precum și de benzi destinate
                        exclusiv
                        transportului public de persoane pe drumurile pe care le administrează, cu avizul poliției
                        rutiere;</p>


                    <p class="tab">f)înregistrează și țin evidența vehiculelor nesupuse înmatriculării;</p>


                    <p class="tab">g)iau măsuri pentru ridicarea și depozitarea, în spații special amenajate, a
                        autovehiculelor,
                        remorcilor, caroseriilor sau subansamblurilor acestora, devenite improprii din punct de vedere
                        tehnic
                        pentru a circula pe drumurile publice, abandonate sau părăsite pe domeniul public;</p>


                    <p class="tab">h)iau măsuri pentru asigurarea spațiului și depozitării vehiculelor cu tracțiune
                        animală,
                        depistate
                        circulând pe drumurile publice pe care le este interzis accesul;</p>


                    <p class="tab">i)sprijină activitățile organizate de Ministerul Educației și Cercetării și de
                        Ministerul
                        Administrației
                        și Internelor pentru educația rutieră a elevilor.</p>


                    <p><strong>(2)</strong> Proiectele de sistematizare a localităților, de reglementare a circulației,
                        precum și a
                        drumurilor
                        publice din interiorul și din afara acestora, elaborate de autoritățile publice locale, vor fi
                        avizate
                        de șeful poliției rutiere a județului, municipiului București sau, după caz, al poliției rutiere
                        din
                        Inspectoratul General al Poliției Române.</p>
                </div>

                <div class="article">
                    <h3> Art. 129</h3>


                    <p><strong>(1)</strong> Ministerul Administrației și Internelor și autoritățile administrației
                        publice locale iau
                        măsuri
                        pentru popularizarea regulilor de circulație în rândul tuturor persoanelor care folosesc
                        drumurile
                        publice și în acest scop vor prevedea în planurile anuale fondurile necesare.</p>


                    <p><strong>(2)</strong> În unitățile de învățământ preșcolar, primar și gimnazial obligatoriu se
                        desfășoară cel puțin
                        o
                        oră
                        de educație rutieră pe săptămână, pe parcursul anului școlar.</p>


                    <p><strong>(3)</strong> Mass-media poate sprijini acțiunile Ministerului Administrației și
                        Internelor și ale
                        autorităților
                        administrației publice locale în legătură cu popularizarea regulilor de circulație pe drumurile
                        publice.</p>


                    <p><strong>(4)</strong> Poliția rutieră din cadrul Inspectoratului General al Poliției Române se va
                        implica în
                        realizarea
                        programelor de siguranță rutieră, stabilite de Comisia Economică pentru Europa a Organizației
                        Națiunilor
                        Unite.</p>
                </div>


                <div class="article">
                    <h3> Art. 130</h3>


                    <p>Orele de educație rutieră din instituțiile de învățământ preșcolar, primar și gimnazial se
                        desfășoară
                        potrivit programei aprobate prin ordin comun al ministrului educației și cercetării și al
                        ministrului
                        administrației și internelor, care se publică în Monitorul Oficial al României, Partea I.</p>
                </div>
            </div>
        </div>
    </body>

</html>
