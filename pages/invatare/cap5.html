<!DOCTYPE html>
<html lang="en" dir="ltr">

    <head>
        <meta charset="utf-8">
        <link rel="stylesheet" type="text/css" href="../../styles/general.css">
        <link rel="stylesheet" type="text/css" href="../../styles/invatare/legislatie.css">
    </head>

    <body  style="background:none">
        <div class="body-wrapper">
            <div class="cap-nav">
                <a href="cap4.php" id="prev">Capitolul 4</a>
                <a href="../m_invatare.html" id="home">CAPITOLUL V: Reguli de circulație</a>
                <a href="cap6.html" id="next">Capitolul 6</a>
            </div>
            <div class="content-container">

                <div class="article">
                    <h3>Art. 35</h3>

                    <p>
                        <strong>(1)</strong> Participanţii la trafic trebuie să aibă un comportament care să nu afecteze
                        fluenţa şi
                        siguranţa
                        circulaţiei, să nu pună în pericol viaţa sau integritatea corporală a persoanelor şi să nu aducă
                        prejudicii proprietăţii publice ori private.</p>
                    <p>
                        <strong>(2)</strong> Participanţii la trafic sunt obligaţi ca, la cererea poliţistului rutier,
                        să înmâneze
                        acestuia
                        documentul de identitate sau, după caz, permisul de conducere, documentul de înmatriculare ori
                        de
                        înregistrare a vehiculului condus, documentele referitoare la bunurile transportate, precum şi
                        alte
                        documente prevăzute de lege.</p>
                    <p>
                        <strong>(3)</strong> În exercitarea atribuţiilor care îi revin, poliţistul rutier are dreptul să
                        verifice
                        vehiculul,
                        precum şi identitatea conducătorului sau a pasagerilor aflaţi în interiorul acestuia atunci când
                        există
                        indicii despre săvârşirea unei fapte de natură contravenţională sau penală.</p>
                    <p>
                        <strong>(4)</strong> În exercitarea atribuţiilor de dirijare a circulaţiei rutiere, poliţiştii
                        rutieri sunt
                        obligaţi
                        să
                        poarte uniformă cu înscrisuri şi însemne distinctive.</p>
                    <p>
                        <strong>(4.1)</strong> Funcţionarii din cadrul Agenţiei Naţionale de Administrare Fiscală, care
                        în scopul
                        exercitării
                        atribuţiilor de control specifice efectuează semnale de oprire pentru conducătorii
                        autovehiculelor,
                        sunt
                        obligaţi să poarte uniformă cu înscrisuri şi însemne distinctive şi mijloace de protecţie
                        fluorescent-reflectorizante pe fond de culoare roşie, stabilite prin hotărâre a Guvernului.</p>
                    <p>
                        <strong>(5)</strong> Poliţiştii de frontieră, îndrumătorii de circulaţie ai Ministerului
                        Apărării, agenţii căilor
                        ferate,
                        personalul autorizat din zona lucrărilor pe drumurile publice, precum şi membrii patrulelor
                        şcolare
                        de
                        circulaţie sunt obligaţi ca, pe timpul exercitării atribuţiilor, să poarte echipament de
                        protecţie-avertizare fluorescent-reflectorizant.</p>
                    <p>
                        <strong>(6)</strong> Conducătorii autovehiculelor şi tractoarelor agricole sau forestiere cu
                        masa maximă
                        autorizată
                        mai
                        mare de 3,5 tone sunt obligaţi să poarte echipament de protecţie-avertizare
                        fluorescent-reflectorizant
                        atunci când execută intervenţii la vehiculul care se află pe partea carosabilă a drumului
                        public.</p>
                    <p>
                        <strong>(7)</strong> Nevăzătorii sunt obligaţi să poarte în deplasarea pe drumurile publice
                        baston de culoare
                        albă.</p>
                </div>

                <div class="article">

                    <h3> Art. 36</h3>
                    <p><strong>(1)</strong> Conducătorii de autovehicule şi tractoare agricole sau forestiere şi
                        persoanele care ocupă
                        locuri
                        prevăzute prin construcţie cu centuri sau dispozitive de siguranţă omologate trebuie să le
                        poarte în
                        timpul circulaţiei pe drumurile publice, cu excepţia cazurilor prevăzute în regulament.</p>
                    <p><strong>(1.1)</strong> Conducătorii de autovehicule având locuri prevăzute prin construcție cu
                        centuri de
                        siguranță
                        trebuie să informeze pasagerii cu privire la obligația legală de a le purta în timpul
                        circulației pe
                        drumurile publice.</p>
                    <p><strong>(1.2)</strong> Conducătorii de autovehicule având locuri prevăzute prin construcție cu
                        centuri
                        de siguranță au obligația să se asigure că, pe timpul conducerii vehiculului, minorii poartă
                        centurile
                        de siguranță sau sunt transportați numai în dispozitive de fixare în scaune pentru copii
                        omologate,
                        în
                        condițiile prevăzute de regulament.</p>
                    <p><strong>(1.3)</strong> Conducătorilor de autovehicule le este interzis să transporte copii în
                        vârstă de până la 3
                        ani
                        în
                        autovehicule care nu sunt echipate cu sisteme de siguranță, cu excepția celor destinate
                        transportului
                        public de persoane, precum și a taxiurilor dacă în acestea din urmă ocupă orice alt loc decât
                        cel de
                        pe
                        scaunul din față, în condițiile prevăzute în regulament. Copiii cu vârsta de peste 3 ani, având
                        o
                        înălțime de până la 150 cm, pot fi transportați în autovehicule care nu sunt echipate cu sisteme
                        de
                        siguranță doar dacă ocupă, pe timpul transportului, orice alt loc decât cel de pe scaunul din
                        față.</p>
                    <p><strong>(2)</strong> Pe timpul deplasării pe drumurile publice, conducătorii motocicletelor,
                        mopedelor şi
                        persoanele
                        transportate pe acestea au obligaţia să poarte cască de protecţie omologată.</p>
                    <p><strong>(3)</strong> Conducătorilor de vehicule le este interzisă folosirea telefoanelor mobile
                        atunci când
                        aceştia
                        se
                        află în timpul mersului, cu excepţia celor prevăzute cu dispozitive tip mâini libere.</p>
                </div>

                <div class="article">
                    <h3> Art. 37</h3>
                    <p><strong>(1)</strong> Conducătorii de vehicule sunt obligaţi să oprească imediat, pe acostament
                        sau, în lipsa
                        acestuia,
                        cât mai aproape de marginea drumului sau bordura trotuarului, în sensul de deplasare, la
                        apropierea
                        şi
                        la trecerea autovehiculelor cu regim de circulaţie prioritară care au în funcţiune mijloacele
                        speciale
                        de avertizare luminoasă de culoare roşie şi sonore.</p>
                    <p><strong>(2)</strong> Conducătorii de vehicule sunt obligaţi să reducă viteza, să circule cât mai
                        aproape de
                        marginea
                        drumului în sensul de deplasare şi să acorde prioritate la trecerea autovehiculelor cu regim de
                        circulaţie prioritară care au în funcţiune mijloacele speciale de avertizare luminoasă de
                        culoare
                        albastră şi sonore.</p>
                    <p><strong>(3)</strong> În situaţiile prevăzute la alin. (1) şi (2), pietonilor le sunt interzise
                        traversarea şi
                        circulaţia
                        pe carosabil până la trecerea vehiculelor respective.</p>
                </div>

                <div class="article">
                    <h3>Art. 38</h3>
                    <p>Conducătorii vehiculelor, cu excepţia celor trase sau împinse cu mâna,
                        instructorii auto
                        atestaţi să efectueze instruirea practică a persoanelor pentru obţinerea permisului de
                        conducere,
                        precum
                        şi examinatorul autorităţii competente, în timpul desfăşurării probelor practice ale examenului
                        pentru
                        obţinerea permisului de conducere, sunt obligaţi să se supună testării aerului expirat şi/sau
                        recoltării
                        probelor biologice în vederea stabilirii alcoolemiei ori a consumului de substanțe psihoactive,
                        la
                        solicitarea poliţistului rutier.</p>
                </div>

                <div class="article">
                    <h3>Art. 39</h3>
                    <p>Proprietarul sau deţinătorul mandatat al unui vehicul este
                        obligat să
                        comunice poliţiei
                        rutiere,
                        la cererea acesteia şi în termenul solicitat, identitatea persoanei căreia i-a încredinţat
                        vehiculul
                        pentru a fi condus pe drumurile publice.</p>
                </div>

                <div class="article">
                    <h3>Art. 40</h3>
                    <p>Regulile de circulaţie pe drumurile publice aplicabile autovehiculelor şi
                        tractoarelor
                        agricole
                        sau forestiere destinate transporturilor de mărfuri, celor cu mase sau cu dimensiuni de gabarit
                        depăşite
                        ori care transportă mărfuri sau produse periculoase se stabilesc prin regulament, în
                        conformitate cu
                        reglementările în vigoare.</p>
                </div>

                <div class="article">
                    <h3>Art. 41</h3>
                    <p><strong>(1)</strong> Vehiculele şi animalele, atunci când circulă pe drumurile publice pe care le
                        este permis
                        accesul,
                        trebuie conduse pe partea din dreapta a drumului public, în sensul de circulaţie, cât mai
                        aproape de
                        marginea părţii carosabile, cu respectarea semnificaţiei semnalizării rutiere şi a regulilor de
                        circulaţie.</p>
                    <p><strong>(2)</strong> Numerotarea benzilor de circulaţie pe fiecare sens se efectuează în ordine
                        crescătoare de la
                        marginea din partea dreaptă a drumului către axa acestuia. În cazul autostrăzilor, banda de
                        urgenţă
                        nu
                        intră în numerotarea benzilor de circulaţie.</p>
                    <p><strong>(3)</strong> Dacă un drum este prevăzut cu o pistă specială destinată circulaţiei
                        bicicletelor, acestea
                        vor
                        fi
                        conduse numai pe pista respectivă.</p>
                </div>

                <div class="article">
                    <h3>Art. 42</h3>
                    <p>Când circulaţia se desfăşoară pe două sau mai multe benzi pe sens, acestea
                        se folosesc de
                        către
                        conducătorii de vehicule în funcţie de intensitatea traficului şi viteza de deplasare, având
                        obligaţia
                        să revină pe prima bandă ori de câte ori acest lucru este posibil, dacă aceasta nu este
                        destinată
                        vehiculelor lente sau transportului public de persoane.</p>
                </div>

                <div class="article">
                    <h3>Art. 43</h3>
                    <p><strong>(1)</strong> Dacă un drum este prevăzut cu o bandă destinată vehiculelor lente sau
                        transportului public
                        de
                        persoane, semnalizată ca atare, acestea vor circula numai pe banda respectivă.</p>
                    <p><strong>(2)</strong> Conducătorul de vehicul care circulă pe banda situată lângă marginea părţii
                        carosabile
                        trebuie
                        să
                        acorde prioritate de trecere vehiculelor care efectuează transport public de persoane numai
                        atunci
                        când
                        conducătorii acestora semnalizează intenţia de a reintra în trafic din staţiile prevăzute cu
                        alveole
                        şi
                        s-au asigurat că prin manevra lor nu pun în pericol siguranţa celorlalţi participanţi la
                        trafic.</p>
                </div>

                <div class="article">
                    <h3>Art. 44</h3>
                    <p><strong>(1)</strong> În circulaţia pe drumurile publice conducătorii de vehicule pot folosi, în
                        condiţiile
                        prevăzute
                        de
                        regulament, mijloacele de avertizare sonoră şi luminoasă aflate în dotare şi omologate.</p>
                    <p><strong>(2)</strong> În circulaţia pe autostrăzi, pe drumurile expres şi pe cele naţionale
                        europene (E)
                        conducătorii
                        de
                        autovehicule şi tractoare agricole sau forestiere sunt obligaţi să folosească şi în timpul zilei
                        luminile de întâlnire.</p>
                    <p><strong>(3)</strong> Conducătorii motocicletelor şi mopedelor sunt obligaţi să folosească
                        luminile de întâlnire
                        pe
                        toată
                        durata deplasării acestora pe drumurile publice.
                        În circulaţia pe drumurile publice se interzice deţinerea la vedere, montarea şi folosirea
                        mijloacelor
                        speciale de avertizare sonoră şi luminoasă pe şi în alte autovehicule decât cele prevăzute la
                        art.
                        32
                        alin. (2), precum şi deţinerea, montarea sau folosirea pe autovehicule a sistemelor care
                        perturbă
                        buna
                        funcţionare a dispozitivelor de supraveghere a traficului.</p>
                    <p><strong>(5)</strong> Conducătorii de autovehicule pot fi avertizaţi de poliţia rutieră în
                        legătură cu prezenţa în
                        trafic
                        a dispozitivelor de măsurare a vitezei, prin mass-media sau panouri de avertizare. Conducătorii
                        de
                        autovehicule pot folosi mijloace proprii de detectare a dispozitivelor de măsurare a
                        vitezei.</p>
                </div>

                <div class="article">
                    <h3>Art. 45</h3>
                    <p><strong>(1)</strong> Depăşirea este manevra prin care un vehicul trece înaintea altui vehicul ori
                        pe lângă un
                        obstacol,
                        aflat pe acelaşi sens de circulaţie, prin schimbarea direcţiei de mers şi ieşirea de pe banda de
                        circulaţie sau din şirul de vehicule în care s-a aflat iniţial.</p>
                    <p><strong>(2)</strong> Conducătorul vehiculului care se angajează în depăşire trebuie să se asigure
                        că vehiculul
                        care
                        circulă în faţa sau în spatele lui nu a iniţiat o asemenea manevră.</p>
                    <p><strong>(3)</strong> Atunci când prin manevra de depăşire se trece peste axa care separă
                        sensurile de circulaţie,
                        conducătorii de vehicule trebuie să se asigure că din sens opus nu se apropie un vehicul şi că
                        dispun de
                        spaţiu suficient pentru a reintra pe banda iniţială, unde au obligaţia să revină după efectuarea
                        manevrei de depăşire.</p>
                    <p><strong>(4)</strong> Nu constituie depăşire, în sensul alin. (1), situaţia în care un vehicul
                        circulă mai repede
                        pe
                        una
                        dintre benzi decât vehiculele care circulă pe altă bandă în acelaşi sens de circulaţie.</p>
                    <p><strong>(5)</strong> Depăşirea se efectuează numai pe partea stângă a vehiculului depăşit.
                        Tramvaiul sau
                        vehiculul al
                        cărui conducător a semnalizat intenţia şi s-a încadrat corespunzător părăsirii sensului de mers
                        spre
                        stânga se depăşeşte prin partea dreaptă.</p>
                    <p><strong>(6)</strong> Tramvaiul aflat în mers poate fi depăşit şi pe partea stângă atunci când
                        drumul este cu sens
                        unic
                        sau când între şina din dreapta şi marginea trotuarului nu există spaţiu suficient.</p>
                </div>

                <div class="article">
                    <h3>Art. 46</h3>

                    <p>Obligaţiile conducătorilor vehiculelor care efectuează depăşirea şi ale
                        conducătorilor
                        vehiculelor care sunt depăşite, precum şi cazurile în care depăşirea este interzisă se stabilesc
                        prin
                        regulament.</p>
                </div>

                <div class="article">
                    <h3>Art. 47</h3>

                    <p>Conducătorii vehiculelor care circulă din sensuri opuse trebuie să păstreze
                        între vehicule
                        o
                        distanţă laterală suficientă şi să circule cât mai aproape de marginea din dreapta a benzii de
                        circulaţie respective.</p>
                </div>

                <div class="article">
                    <h3>Art. 48</h3>

                    <p>Conducătorul de vehicul trebuie să respecte regimul legal de viteză şi să o
                        adapteze în
                        funcţie
                        de condiţiile de drum, astfel încât să poată efectua orice manevră în condiţii de siguranţă.</p>
                </div>

                <div class="article">
                    <h3>Art. 49</h3>

                    <p><strong>(1)</strong> Limita maximă de viteză în localităţi este de 50 km/h.</p>
                    <p><strong>(2)</strong> Pe anumite sectoare de drum din interiorul localităţilor, administratorul
                        drumului poate
                        stabili,
                        pentru autovehiculele din categoriile A şi B, şi limite de viteză superioare, dar nu mai mult de
                        80
                        km/h. Limitele de viteză mai mari de 50 km/h se stabilesc numai cu avizul poliţiei rutiere.</p>
                    <p><strong>(3)</strong> Pe anumite sectoare de drum, ţinând seama de împrejurări şi de intensitatea
                        circulaţiei,
                        administratorul drumului, cu avizul poliţiei rutiere, poate stabili şi limite de viteză
                        inferioare,
                        dar
                        nu mai puţin de 10 km/h pentru tramvaie şi de 30 km/h pentru toate autovehiculele.</p>
                    <p><strong>(4)</strong> Limitele maxime de viteză în afara localităţilor sunt:
                        a) pe autostrăzi - 130 km/h;
                        b) pe drumurile expres sau pe cele naţionale europene (E) - 100 km/h;
                        c) pe celelalte categorii de drumuri - 90 km/h.</p>
                </div>

                <div class="article">
                    <h3>Art. 50</h3>
                    <p><strong>(1)</strong> Vitezele maxime admise în afara localităţilor pentru categoriile şi
                        subcategoriile de
                        autovehicule
                        prevăzute la art. 15 alin. (2) sunt următoarele:
                    <p class="tab">a) 130 km/h pe autostrăzi, 100 km/h pe drumurile expres sau pe cele naţionale
                        europene (E) şi 90
                        km/h pe
                        celelalte categorii de drumuri, pentru autovehiculele din categoriile A şi B;</p>
                    <p class="tab">b) 110 km/h pe autostrăzi, 90 km/h pe drumurile expres sau pe cele naţionale europene
                        (E) şi 80
                        km/h
                        pe
                        celelalte categorii de drumuri, pentru autovehiculele din categoriile C, D şi subcategoria
                        D1;</p>
                    <p class="tab">c) 90 km/h pe autostrăzi, 80 km/h pe drumurile expres sau pe cele naţionale europene
                        (E) şi 70
                        km/h
                        pentru celelalte categorii de drumuri, pentru autovehiculele din subcategoriile A1, B1 şi
                        C1;</p>
                    <p class="tab">d) 45 km/h, pentru tractoare şi mopede.</p>
                    <p><strong>(2)</strong> Viteza maximă admisă în afara localităţilor pentru autovehiculele care
                        tractează remorci sau
                        semiremorci este cu 10 km/h mai mică decât viteza maximă admisă pentru categoria din care face
                        parte
                        autovehiculul trăgător.</p>
                    <p><strong>(3)</strong> Viteza maximă admisă pentru autovehicule cu mase şi/sau gabarite depăşite
                        ori care
                        transportă
                        produse periculoase este de 40 km/h în localităţi, iar în afara localităţilor de 70 km/h.</p>
                    <p><strong>(4)</strong> Viteza maximă admisă în afara localităţilor pentru autovehiculele ai căror
                        conducători au
                        mai
                        puţin
                        de un an practică de conducere sau pentru persoanele care efectuează pregătirea practică în
                        vederea
                        obţinerii permisului de conducere este cu 20 km/h mai mică decât viteza maximă admisă pentru
                        categoria
                        din care fac parte autovehiculele conduse.</p>
                </div>

                <div class="article">
                    <h3>Art. 51</h3>
                    <p>Conducătorul unui vehicul care circulă în spatele altuia are obligaţia de a
                        păstra o
                        distanţă
                        suficientă faţă de acesta, pentru evitarea coliziunii.</p>
                </div>

                <div class="article">
                    <h3>Art. 52</h3>
                    <p><strong>(1)</strong> Este interzisă desfăşurarea de concursuri, antrenamente ori întreceri pe
                        drumurile publice,
                        cu
                        excepţia celor autorizate de administratorul drumului respectiv şi avizate de poliţia
                        rutieră.</p>
                    <p><strong>(2)</strong> Organizatorii concursurilor, antrenamentelor ori întrecerilor autorizate
                        sunt obligaţi să ia
                        toate
                        măsurile necesare pentru desfăşurarea în siguranţă a acestora, precum şi pentru protecţia
                        celorlalţi
                        participanţi la trafic.</p>
                    <p><strong>(3)</strong> În caz de producere a unui eveniment rutier, ca urmare a neîndeplinirii
                        atribuţiilor
                        prevăzute
                        la
                        alin. (2), organizatorii acestora răspund administrativ, contravenţional, civil sau penal, după
                        caz.</p>
                </div>

                <div class="article">
                    <h3> Art. 53</h3>
                    <p>Autorităţile publice locale, cu autorizaţia administratorului drumului
                        public şi cu avizul
                        poliţiei rutiere sau la solicitarea acesteia, sunt obligate să ia măsuri pentru realizarea de
                        amenajări
                        rutiere destinate circulaţiei pietonilor, bicicliştilor, vehiculelor cu tracţiune animală şi
                        calmării
                        traficului, semnalizate corespunzător, în apropierea unităţilor de învăţământ, pieţelor,
                        târgurilor,
                        spitalelor, precum şi în zonele cu risc sporit de accidente.</p>
                </div>

                <div class="article">
                    <h3> Art. 54</h3>
                    <p><strong>(1)</strong> Conducătorul de vehicul care execută o manevră de schimbare a direcţiei de
                        mers, de ieşire
                        dintr-un
                        rând de vehicule staţionate sau de intrare într-un asemenea rând, de trecere pe o altă bandă de
                        circulaţie sau de virare spre dreapta ori spre stânga sau care urmează să efectueze o întoarcere
                        ori
                        să
                        meargă cu spatele este obligat să semnalizeze din timp şi să se asigure că o poate face fără să
                        perturbe
                        circulaţia sau să pună în pericol siguranţa celorlalţi participanţi la trafic.</p>
                    <p><strong>(2)</strong> Semnalizarea schimbării direcţiei de mers trebuie să fie menţinută pe
                        întreaga durată a
                        manevrei.</p>
                </div>

                <div class="article">
                    <h3> Art. 55</h3>
                    <p>Intersecţiile sunt:
                    <p class="tab">a) cu circulaţie nedirijată;</p>
                    <p class="tab">b) cu circulaţie dirijată. În această categorie sunt incluse şi intersecţiile în care
                        circulaţia
                        se
                        desfăşoară în sens giratoriu.</p>
                </div>

                <div class="article">
                    <h3> Art. 56</h3>
                    <p>La apropierea de o intersecţie conducătorul de vehicul trebuie să circule
                        cu o viteză care
                        să îi
                        permită oprirea, pentru a acorda prioritate de trecere participanţilor la trafic care au acest
                        drept.</p>
                </div>

                <div class="article">
                    <h3> Art. 57</h3>
                    <p><strong>(1)</strong> La intersecţiile cu circulaţie nedirijată, conducătorul de vehicul este
                        obligat să cedeze
                        trecerea
                        vehiculelor care vin din partea dreaptă, în condiţiile stabilite prin regulament.</p>
                    <p><strong>(2)</strong> La intersecţiile cu circulaţie dirijată, conducătorul de vehicul este
                        obligat să respecte
                        semnificaţia indicatoarelor, culoarea semaforului sau indicaţiile ori semnalele poliţistului
                        rutier.</p>
                    <p><strong>(3)</strong> Pătrunderea unui vehicul într-o intersecţie este interzisă dacă prin aceasta
                        se produce
                        blocarea
                        intersecţiei.</p>
                    <p><strong>(4)</strong> În intersecţiile cu sens giratoriu, semnalizate ca atare, vehiculele care
                        circulă în
                        interiorul
                        acestora au prioritate faţă de cele care urmează să pătrundă în intersecţie.</p>
                </div>

                <div class="article">
                    <h3> Art. 58</h3>
                    <p>În cazul vehiculelor care pătrund într-o intersecţie dintre un drum închis
                        circulaţiei
                        publice
                        şi un drum public, au prioritate acele vehicule care circulă pe drumul public.</p>
                </div>

                <div class="article">
                    <h3> Art. 59</h3>
                    <p><strong>(1)</strong> În intersecţiile cu circulaţie nedirijată, conducătorul de vehicul este
                        obligat să acorde
                        prioritate
                        de trecere vehiculelor care circulă pe şine. Acestea pierd prioritatea de trecere când
                        efectuează
                        virajul spre stânga sau când semnalizarea rutieră din acea zonă stabileşte o altă regulă de
                        circulaţie.</p>
                    <p><strong>(2)</strong> În intersecţii, conducătorii vehiculelor care virează spre stânga sunt
                        obligaţi să acorde
                        prioritate
                        de trecere vehiculelor cu care se intersectează şi care circulă din partea dreaptă.</p>
                    <p><strong>(3)</strong> În intersecţiile cu circulaţie dirijată prin indicatoare de prioritate,
                        regula priorităţii
                        de
                        dreapta se respectă numai în cazul în care două vehicule urmează să se întâlnească, fiecare
                        intrând
                        în
                        intersecţie de pe un drum semnalizat cu un indicator având aceeaşi semnificaţie de prioritate
                        sau de
                        pierdere a priorităţii.</p>
                    <p><strong>(4)</strong> Când un semafor cu trei culori are o lumină verde intermitentă suplimentară,
                        montată la
                        acelaşi
                        nivel cu lumina verde normală a semaforului, sub forma unei săgeţi verzi pe fond negru, cu
                        vârful
                        spre
                        dreapta, aprinderea acesteia semnifică permisiunea pentru vehicule de a-şi continua drumul în
                        direcţia
                        indicată de săgeată, indiferent de culoarea semaforului electric, cu condiţia acordării
                        priorităţii
                        de
                        trecere vehiculelor şi pietonilor care au drept de circulaţie.</p>
                </div>

                <div class="article">
                    <h3> Art. 60</h3>
                    <p><strong>(1)</strong> Participanţii la trafic trebuie să dea dovadă de prudenţă sporită la
                        apropierea şi
                        traversarea
                        liniilor de cale ferată curentă sau industrială, după caz.</p>
                    <p><strong>(2)</strong> La trecerea la nivel cu o cale ferată curentă, prevăzută cu bariere sau
                        semibariere,
                        conducătorii de
                        vehicule sunt obligaţi să oprească în dreptul indicatorului ce obligă la oprire, dacă acestea
                        sunt
                        în
                        curs de coborâre ori în poziţie orizontală şi/sau semnalele sonore şi luminoase care anunţă
                        apropierea
                        trenului sunt în funcţiune.</p>
                    <p><strong>(3)</strong> La trecerea la nivel cu o cale ferată industrială, semnalizată
                        corespunzător, conducătorii
                        de
                        vehicule sunt obligaţi să se conformeze semnificaţiei semnalelor agentului de cale ferată.</p>
                </div>

                <div class="article">
                    <h3> Art. 61</h3>
                    <p><strong>(1)</strong> Au regim de circulaţie prioritară numai autovehiculele prevăzute la art. 32
                        alin. (2) lit.
                        a) şi
                        b),
                        atunci când se deplasează în acţiuni de intervenţie sau în misiuni care au caracter de urgenţă.
                        Pentru a
                        avea prioritate de trecere, aceste autovehicule trebuie să aibă în funcţiune semnalele luminoase
                        şi
                        sonore.</p>
                    <p><strong>(2)</strong> Conducătorii autovehiculelor aparţinând instituţiilor prevăzute la art. 32
                        alin. (2) lit. a)
                        şi
                        b)
                        pot încălca regimul legal de viteză sau alte reguli de circulaţie, cu excepţia celor care
                        reglementează
                        trecerea la nivel cu calea ferată, atunci când se deplasează în acţiuni de intervenţie sau în
                        misiuni
                        care au caracter de urgenţă.</p>
                    <p><strong>(3)</strong> Când pe drumul public circulaţia este dirijată de un poliţist rutier,
                        conducătorii
                        autovehiculelor
                        prevăzute la alin. (1) trebuie să respecte semnalele, indicaţiile şi dispoziţiile acestuia.</p>
                </div>

                <div class="article">
                    <h3> Art. 62</h3>
                    <p><strong>(1)</strong> La intrarea în intersecţiile unde lumina roşie a semaforului este în
                        funcţiune ori
                        indicatoarele
                        obligă la acordarea priorităţii de trecere, conducătorii autovehiculelor prevăzute la art. 61
                        alin.
                        (1)
                        trebuie să reducă viteza şi să circule cu atenţie sporită pentru evitarea producerii unor
                        accidente
                        de
                        circulaţie, în caz contrar urmând să răspundă potrivit legii.</p>
                    <p><strong>(2)</strong> Când două autovehicule cu regim de circulaţie prioritară, care se deplasează
                        în misiune
                        având
                        semnalele luminoase şi sonore în funcţiune, se apropie de o intersecţie, venind din direcţii
                        diferite,
                        vehiculul care circulă din partea dreaptă are prioritate.</p>
                </div>

                <div class="article">
                    <h3> Art. 63</h3>
                    <p><strong>(1)</strong> Se consideră oprire imobilizarea voluntară a unui vehicul pe drumul public,
                        pe o durată de
                        cel
                        mult
                        5 minute. Peste această durată, imobilizarea se consideră staţionare.</p>
                    <p><strong>(2)</strong> Nu se consideră oprire:
                        a) imobilizarea vehiculului atât timp cât este necesară pentru îmbarcarea sau debarcarea unor
                        persoane,
                        dacă prin această manevră nu a fost perturbată circulaţia pe drumul public respectiv;
                        b) imobilizarea autovehiculului având o masă totală maximă autorizată de până la 3,5 tone, atât
                        timp
                        cât
                        este necesar pentru operaţiunea de distribuire a mărfurilor alimentare la unităţile
                        comerciale.</p>
                    <p><strong>(3)</strong> Pentru autovehiculele care transportă mărfuri, altele decât cele prevăzute
                        la alin. (2) lit.
                        b),
                        administratorul drumului public împreună cu autorităţile administraţiei publice locale, cu
                        avizul
                        poliţiei rutiere, vor stabili programe sau intervale orare pe timpul nopţii, în care oprirea sau
                        staţionarea este permisă pentru distribuirea mărfurilor.</p>
                    <p><strong>(4)</strong> Se consideră parcare staţionarea vehiculelor în spaţii special amenajate sau
                        stabilite şi
                        semnalizate corespunzător.</p>
                    <p><strong>(5)</strong> Vehiculul oprit sau staţionat pe partea carosabilă trebuie aşezat lângă şi
                        în paralel cu
                        marginea
                        acesteia, pe un singur rând, dacă printr-un alt mijloc de semnalizare nu se dispune altfel.
                        Motocicletele fără ataş, mopedele şi bicicletele pot fi oprite sau staţionate şi câte două, una
                        lângă
                        alta.</p>
                </div>

                <div class="article">
                    <h3> Art. 64</h3>
                    <p><strong>(1)</strong> Poliţia rutieră poate dispune ridicarea vehiculelor staţionate
                        neregulamentar pe partea
                        carosabilă.
                        Ridicarea şi depozitarea vehiculelor în locuri special amenajate se realizează de către
                        administraţiile
                        publice locale sau de către administratorul drumului public, după caz.</p>
                    <p><strong>(2)</strong> Contravaloarea cheltuielilor pentru ridicarea, transportul şi depozitarea
                        vehiculului
                        staţionat
                        neregulamentar se suportă de către deţinătorul acestuia.</p>
                    <p><strong>(3)</strong> Ridicarea vehiculelor dispusă de poliţia rutieră în condiţiile prevăzute la
                        alin. (1) se
                        realizează
                        potrivit procedurii stabilite prin regulament.</p>
                </div>

                <div class="article">
                    <h3> Art. 65</h3>
                    <p>Cazurile şi condiţiile în care oprirea, staţionarea sau parcarea pe drumul
                        public este
                        permisă
                        se stabilesc prin regulament, în conformitate cu prevederile prezentei ordonanţe de urgenţă.</p>
                </div>

                <div class="article">
                    <h3> Art. 66</h3>
                    <p><strong>(1)</strong> Atestatul profesional este obligatoriu pentru conducătorul autovehiculului
                        care efectuează
                        transport
                        de mărfuri periculoase, transport public de persoane, transport în cont propriu de persoane cu
                        microbuze
                        şi autobuze, transporturi agabaritice, precum şi pentru autovehiculele de transport marfă cu
                        masa
                        maximă
                        autorizată mai mare de 3,5 tone, care circulă în trafic intern şi internaţional.</p>
                    <p><strong>(2)</strong> Prevederile alin. (1) nu se aplică conducătorilor de autovehicule aparținând
                        Ministerului
                        Afacerilor
                        Interne, Ministerului Apărării Naționale, Serviciului Român de Informații, Serviciului de
                        Protecție
                        și
                        Pază și Administrației Naționale a Penitenciarelor.</p>
                    <p><strong>(3)</strong> Condiţiile de obţinere a certificatului de atestare profesională se aprobă
                        prin ordin al
                        ministrului
                        transporturilor, construcţiilor şi turismului, în conformitate cu prevederile legale în
                        vigoare.</p>
                    <p><strong>(4)</strong> Certificatul de atestare profesională care conferă titularului dreptul de a
                        efectua
                        activitatea
                        pentru care a fost eliberat este valabil numai însoţit de permisul de conducere corespunzător
                        categoriei
                        din care face parte vehiculul condus.</p>
                </div>

                <div class="article">
                    <h3> Art. 67</h3>
                    <p>Se interzice transportul pe drumurile publice al mărfurilor şi produselor
                        periculoase în
                        vehicule care nu au dotările şi echipamentele necesare sau care nu îndeplinesc condiţiile
                        tehnice şi
                        de
                        agreere prevăzute în Acordul european referitor la transportul rutier internaţional al
                        mărfurilor
                        periculoase (A.D.R.), încheiat la Geneva la 30 septembrie 1957, la care România a aderat prin
                        Legea
                        nr.
                        31/1994, ori pentru care conducătorul vehiculului nu deţine certificat A.D.R. corespunzător.</p>
                </div>

                <div class="article">
                    <h3> Art. 68</h3>
                    <p><strong>(1)</strong> Autovehiculul care transportă mărfuri sau produse periculoase poate circula
                        pe drumurile
                        publice
                        numai în condiţiile prevăzute de reglementările în vigoare.</p>
                    <p><strong>(2)</strong> Vehiculele care, prin construcţie sau datorită încărcăturii transportate,
                        depăşesc masa
                        şi/sau
                        gabaritul prevăzute de normele legale pot circula pe drumul public numai pe traseele stabilite
                        de
                        administratorul drumului public sau, după caz, de autorităţile administraţiei publice locale, cu
                        respectarea prevederilor legale în vigoare.</p>
                </div>

                <div class="article">
                    <h3> Art. 69</h3>
                    <p>Autovehiculele cu mase şi/sau gabarite depăşite, cele care transportă
                        mărfuri sau produse
                        periculoase, precum şi cele de însoţire trebuie să aibă montate semnalele speciale de avertizare
                        cu
                        lumină galbenă, prevăzute la art. 32 alin. (1) lit. c), iar conducătorii acestora trebuie să le
                        menţină
                        în funcţiune pe toată perioada deplasării pe drumul public.</p>
                </div>

                <div class="article">
                    <h3> Art. 70</h3>
                    <p><strong>(1)</strong> Pentru a conduce un moped pe drumurile publice, conducătorul acestuia
                        trebuie să aibă vârsta
                        de
                        cel
                        puţin 16 ani.</p>
                    <p><strong>(2)</strong> Pentru a conduce o bicicletă pe drumurile publice, conducătorul acesteia
                        trebuie să aibă
                        vârsta
                        de
                        cel puţin 14 ani.</p>
                    <p><strong>(3)</strong> Bicicletele şi mopedele care circulă pe drumurile publice trebuie să fie
                        echipate cu
                        mijloace de
                        iluminare şi dispozitive reflectorizant-fluorescente. Este interzisă circulaţia acestora pe timp
                        de
                        noapte fără aceste mijloace şi dispozitive în stare de funcţionare.</p>
                </div>

                <div class="article">
                    <h3> Art. 71</h3>
                    <p><strong>(1)</strong> Sunt interzise accesul şi deplasarea vehiculelor cu tracţiune animală, a
                        maşinilor şi
                        utilajelor
                        autopropulsate utilizate în lucrări de construcţii, agricole şi forestiere, a animalelor de
                        povară,
                        de
                        tracţiune sau de călărie, precum şi a animalelor izolate sau în turmă pe drumurile naţionale, în
                        municipii şi pe drumurile la începutul cărora există indicatoare de interzicere a accesului.</p>
                    <p><strong>(2)</strong> Autorităţile administraţiei publice locale au obligaţia să amenajeze, cu
                        acordul
                        administratorului
                        drumului public şi avizul poliţiei rutiere, drumuri laterale, căi de acces către aceste drumuri,
                        precum
                        şi locuri de traversare a drumurilor publice destinate circulaţiei animalelor şi vehiculelor
                        prevăzute
                        la alin. (1), semnalizate corespunzător.</p>
                    <p><strong>(3)</strong> Pentru a circula pe drumurile publice pe care accesul le este permis,
                        animalele, vehiculele
                        trase
                        sau împinse cu mâna, animalele de povară, de tracţiune şi de călărie vor avea câte un
                        conducător,
                        iar
                        vehiculele cu tracţiune animală vor fi echipate şi cu mijloace de iluminare şi dispozitive
                        reflectorizant-fluorescente, în conformitate cu prevederile regulamentului.</p>
                </div>

                <div class="article">
                    <h3> Art. 72</h3>
                    <p><strong>(1)</strong> Pietonii sunt obligaţi să se deplaseze numai pe trotuar, iar în lipsa
                        acestuia, pe
                        acostamentul
                        din
                        partea stângă a drumului, în direcţia lor de mers. Când şi acostamentul lipseşte, pietonii sunt
                        obligaţi
                        să circule cât mai aproape de marginea din partea stângă a părţii carosabile, în direcţia lor de
                        mers.</p>
                    <p><strong>(2)</strong> Pietonii au prioritate de trecere faţă de conducătorii de vehicule numai
                        atunci când sunt
                        angajaţi
                        în traversarea drumurilor publice prin locuri special amenajate, marcate şi semnalizate
                        corespunzător,
                        ori la culoarea verde a semaforului destinat pietonilor.</p>
                    <p><strong>(3)</strong> Traversarea drumului public de către pietoni se face perpendicular pe axa
                        acestuia, numai
                        prin
                        locurile special amenajate şi semnalizate corespunzător, iar în lipsa acestora, în localităţi,
                        pe la
                        colţul străzii, numai după ce s-au asigurat că o pot face fără pericol pentru ei şi pentru
                        ceilalţi
                        participanţi la trafic.</p>
                    <p><strong>(4)</strong> Pietonii surprinşi şi accidentaţi ca urmare a traversării prin locuri
                        nepermise, la culoarea
                        roşie a
                        semaforului destinat acestora, sau a nerespectării altor obligaţii stabilite de normele rutiere
                        poartă
                        întreaga răspundere a accidentării lor, în condiţiile în care conducătorul vehiculului respectiv
                        a
                        respectat prevederile legale privind circulaţia prin acel sector.</p>
                    <p><strong>(5)</strong> Sunt asimilate pietonilor persoanele care conduc un scaun rulant de
                        construcţie specială,
                        cele
                        care
                        conduc vehicule destinate exclusiv tragerii sau împingerii cu mâna, precum şi cele care se
                        deplasează pe
                        patine sau dispozitive cu role.</p>
                    <p><strong>(6)</strong> Se exceptează de la respectarea regulilor stabilite pentru pietoni
                        poliţistul rutier şi
                        persoanele
                        care se află pe platforma drumului public şi sunt autorizate, în exercitarea atribuţiilor de
                        serviciu,
                        să îndrume sau să dirijeze circulaţia rutieră, în condiţiile stabilite prin regulament.</p>
                </div>

                <div class="article">
                    <h3> Art. 73</h3>
                    <p>Regulile privind circulaţia pe drumurile publice a bicicletelor,
                        vehiculelor cu tracţiune
                        animală, a conducătorilor de coloane militare, cortegii, grupuri organizate, precum şi de
                        animale se
                        stabilesc prin regulament.</p>
                </div>

                <div class="article">
                    <h3> Art. 74</h3>
                    <p><strong>(1)</strong> Pe autostrăzi este interzisă circulaţia pietonilor, a autovehiculelor cu
                        gabarite sau mase
                        depăşite,
                        fără autorizaţie specială de transport eliberată de administratorul drumului public, conform
                        reglementărilor în vigoare, a vehiculelor cu tracţiune animală, a animalelor, a vehiculelor
                        trase
                        sau
                        împinse cu mâna, a bicicletelor şi mopedelor, a tractoarelor şi maşinilor autopropulsate pentru
                        lucrări
                        agricole, precum şi a vehiculelor care, prin construcţie sau din alte cauze, nu pot depăşi
                        viteza de
                        50
                        km/h.</p>
                    <p><strong>(2)</strong> De asemenea, pe autostrăzi sunt interzise învăţarea conducerii unui vehicul,
                        încercările
                        prototipurilor de şasiuri şi de autovehicule, manifestaţiile, defilările, caravanele
                        publicitare,
                        antrenamentele şi competiţiile sportive de orice fel, precum şi cortegiile.</p>
                    <p><strong>(3)</strong> Se interzice circulaţia, oprirea sau staţionarea autovehiculelor pe banda de
                        urgenţă, cu
                        excepţia
                        cazurilor justificate, precum şi a autovehiculelor cu regim de circulaţie prioritar.</p>
                    <p><strong>(4)</strong> Circulaţia autovehiculelor destinate transportului public de persoane sau de
                        mărfuri se
                        efectuează,
                        de regulă, numai pe banda marginală din partea dreaptă a autostrăzii, în sensul de mers.</p>
                </div>

                <div class="article">
                    <h3> Art. 75</h3>
                    <p>Accidentul de circulaţie este evenimentul care întruneşte cumulativ
                        următoarele condiţii:
                    <p class="tab">a) s-a produs pe un drum deschis circulaţiei publice ori şi-a avut originea într-un
                        asemenea
                        loc;</p>
                    <p class="tab">b) a avut ca urmare decesul, rănirea uneia sau a mai multor persoane ori avarierea a
                        cel puţin
                        unui
                        vehicul sau alte pagube materiale;</p>
                    <p class="tab">c) în eveniment a fost implicat cel puţin un vehicul în mişcare;</p>
                    <p class="tab">d) abrogată.</p>
                </div>

                <div class="article">
                    <h3> Art. 76</h3>
                    <p><strong>(1)</strong> Vehiculele înmatriculate sau înregistrate, cu excepţia celor cu tracţiune
                        animală, care
                        circulă
                        pe
                        drumurile publice, trebuie să aibă asigurare obligatorie pentru răspundere civilă în caz de
                        pagube
                        produse terţilor prin accidente de circulaţie, conform legii.</p>
                    <p><strong>(2)</strong> Poliţia rutieră dispune măsura reţinerii certificatului de înmatriculare sau
                        înregistrare şi
                        retragerea plăcuţelor cu numărul de înmatriculare sau de înregistrare a vehiculelor neasigurate,
                        aflate
                        în trafic, eliberând dovadă fără drept de circulaţie.</p>
                    <p><strong>(3)</strong> Dacă deţinătorul vehiculului nu face dovada asigurării acestuia, după 30 de
                        zile de la data
                        aplicării măsurii prevăzute la alin. (2), poliţia rutieră dispune radierea din evidenţă a
                        vehiculului.</p>
                </div>

                <div class="article">
                    <h3> Art. 77</h3>
                    <p><strong>(1)</strong> Conducătorul unui vehicul implicat într-un accident de circulaţie în urma
                        căruia a rezultat
                        moartea
                        sau vătămarea integrităţii corporale ori a sănătăţii unei persoane este obligat să ia măsuri de
                        anunţare
                        imediată a poliţiei, să nu modifice sau să şteargă urmele accidentului şi să nu părăsească locul
                        faptei.</p>
                    <p><strong>(2)</strong> Orice persoană care este implicată sau are cunoştinţă de producerea unui
                        accident de
                        circulaţie
                        în
                        urma căruia a rezultat moartea sau vătămarea integrităţii corporale ori a sănătăţii uneia sau a
                        mai
                        multor persoane, precum şi în situaţia în care în eveniment este implicat un vehicul care
                        transportă
                        mărfuri periculoase este obligată să anunţe de îndată poliţia şi să apeleze numărul naţional
                        unic
                        pentru
                        apeluri de urgenţă 112, existent în reţelele de telefonie din România.</p>
                    <p><strong>(3)</strong> Este interzis oricărei persoane să schimbe poziţia vehiculului implicat
                        într-un accident de
                        circulaţie în urma căruia a rezultat moartea sau vătămarea integrităţii corporale ori a
                        sănătăţii
                        uneia
                        sau a mai multor persoane, să modifice starea locului sau să şteargă urmele accidentului fără
                        încuviinţarea poliţiei care cercetează accidentul.</p>
                </div>

                <div class="article">
                    <h3> Art. 78</h3>
                    <p><strong>(1)</strong> Conducătorului de autovehicul, tractor agricol sau forestier ori tramvai,
                        instructorului
                        auto
                        atestat care se află în procesul de instruire practică a unei persoane pentru obţinerea
                        permisului
                        de
                        conducere, precum şi examinatorului autorităţii competente în timpul desfăşurării probelor
                        practice
                        ale
                        examenului pentru obţinerea permisului de conducere sau pentru oricare dintre categoriile
                        acestuia,
                        implicaţi într-un accident de circulaţie, le este interzis consumul de alcool sau de substanţe
                        psihoactive după producerea evenimentului şi până la testarea concentraţiei alcoolului în aerul
                        expirat
                        sau recoltarea probelor biologice.</p>
                    <p><strong>(2)</strong> În situaţia în care nu sunt respectate dispoziţiile alin. (1), se consideră
                        că rezultatele
                        testului
                        sau ale analizei probelor biologice recoltate reflectă starea conducătorului, a instructorului
                        auto
                        sau
                        a examinatorului respectiv în momentul producerii accidentului.</p>
                </div>

                <div class="article">
                    <h3> Art. 79</h3>
                    <p><strong>(1)</strong> Conducătorii de vehicule implicaţi într-un accident de circulaţie în urma
                        căruia au rezultat
                        numai
                        avarierea vehiculelor şi/sau alte pagube materiale sunt obligaţi:
                    <p class="tab">a) să scoată imediat vehiculele în afara părţii carosabile ori, dacă starea
                        vehiculelor nu
                        permite
                        acest
                        lucru, să le deplaseze cât mai aproape de bordură sau acostament, semnalizându-le prezenţa;</p>
                    <p class="tab">b) să se prezinte la unitatea de poliţie competentă pe raza căreia s-a produs
                        accidentul în
                        termen
                        de
                        cel mult 24 de ore de la producerea evenimentului pentru întocmirea documentelor de
                        constatare.</p>
                    <p><strong>(2)</strong> Se exceptează de la obligaţiile prevăzute la alin. (1) lit. b):
                    <p class="tab">a) conducătorii vehiculelor care încheie o constatare amiabilă de accident, în
                        condiţiile
                        legii;</p>
                    <p class="tab">b) conducătorul de vehicul care deţine o asigurare facultativă de avarii auto, iar
                        accidentul de
                        circulaţie a avut ca rezultat numai avarierea propriului vehicul.</p>
                </div>

                <div class="article">
                    <h3> Art. 80</h3>
                    <p><strong>(1)</strong> Proprietarul, deţinătorul mandatat sau conducătorul auto al cărui
                        autovehicul şi tractor
                        agricol
                        sau
                        forestier, remorcă ori tramvai a fost avariat în alte împrejurări decât într-un accident de
                        circulaţie
                        este obligat să se prezinte în 24 de ore de la constatare la unitatea de poliţie pe raza căreia
                        s-a
                        produs evenimentul, pentru întocmirea documentelor de constatare.</p>
                    <p><strong>(2)</strong> Persoanele prevăzute la alin. (1) sunt exceptate de la obligaţia prezentării
                        la unitatea de
                        poliţie
                        dacă există o asigurare facultativă în baza căreia pot fi despăgubite pentru avarierea
                        vehiculelor
                        respective.</p>
                </div>

                <div class="article">
                    <h3> Art. 80.1</h3>
                    <p>În situaţiile prevăzute la art. 79 şi 80, repararea vehiculelor se face
                        pe baza
                        documentului
                        de constatare eliberat de unitatea de poliţie sau, după caz, de societăţile din domeniul
                        asigurărilor.</p>
                </div>

                <div class="article">
                    <h3> Art. 80.2</h3>
                    <p>Persoanele fizice sau juridice autorizate să execute lucrări de reparaţii
                        la vehicule
                        avariate
                        au obligaţia să ţină evidenţa proprie a reparaţiilor executate, potrivit legii, şi să comunice
                        de
                        îndată, la cererea poliţiei rutiere, datele înregistrate solicitate de aceasta.</p>
                </div>

                <div class="article">
                    <h3> Art. 81</h3>
                    <p><strong>(1)</strong> În vederea întocmirii dosarelor pentru despăgubire, la solicitarea
                        societăţilor din domeniul
                        asigurărilor, autoritatea care are în evidenţă vehiculele înmatriculate sau înregistrate
                        comunică
                        acestora datele referitoare la proprietarii sau deţinătorii mandataţi ai vehiculelor.</p>
                    <p><strong>(2)</strong> La solicitarea Comisiei de Supraveghere a Asigurărilor sau a societăţilor
                        din domeniul
                        asigurărilor,
                        poliţia rutieră comunică acestora copii ale documentelor de constatare a evenimentelor.</p>
                    <p><strong>(3)</strong> La solicitarea poliţiei rutiere, societăţile din domeniul asigurărilor
                        comunică în termenul
                        stabilit
                        de aceasta copii ale documentelor referitoare la constatările amiabile de accidente înregistrate
                        în
                        evidenţa acestora sau alte date expres cerute, în condiţiile legii.</p>
                </div>

                <div class="article">
                    <h3> Art. 82</h3>
                    <p><strong>(1)</strong> Autovehiculele, tractoarele agricole sau forestiere şi remorcile
                        înmatriculate în România
                        pot
                        trece
                        frontiera de stat pe drumurile publice, dacă îndeplinesc condiţiile cerute pentru a fi admise în
                        circulaţia internaţională, iar conducătorii lor posedă permis de conducere valabil în condiţiile
                        stabilite prin tratatele la care România este parte sau care este eliberat de autorităţile
                        competente
                        ale statelor membre ale Uniunii Europene ori Spaţiului Economic European sau a cărui
                        valabilitate
                        este
                        recunoscută în aceste state pe bază de reciprocitate.</p>
                    <p><strong>(2)</strong> Autovehiculele, tractoarele agricole sau forestiere şi remorcile
                        înmatriculate în alte state
                        pot
                        trece frontiera de stat şi pot circula pe drumurile publice din România, dacă îndeplinesc
                        condiţiile
                        tehnice prevăzute în Convenţia asupra circulaţiei rutiere, încheiată la Viena la 8 noiembrie
                        1968 şi
                        ratificată de România prin Decretul nr. 318/1980, dar numai pe perioada cât sunt asigurate
                        pentru
                        cazurile de răspundere civilă ca urmare a prejudiciilor produse prin accidente de
                        autovehicule.</p>
                    <p><strong>(3)</strong> Abrogat.</p>
                    <p><strong>(4)</strong> Autovehiculele, tractoarele agricole sau forestiere şi remorcile
                        înmatriculate în alte
                        state,
                        deţinute de persoane care au sediul sau domiciliul în România, pot fi conduse pe drumurile
                        publice
                        pe o
                        perioadă de maximum 90 de zile de la introducerea acestora în ţară, dacă sunt asigurate pentru
                        cazurile
                        de răspundere civilă ca urmare a pagubelor produse prin accidente de circulaţie.</p>
                    <p><strong>(5)</strong> Persoanele care şi-au stabilit domiciliul ori reşedinţa în România pot să
                        îşi înmatriculeze
                        autovehiculele sau remorcile la autoritatea competentă pe raza căreia au domiciliul ori
                        reşedinţa,
                        după
                        caz.</p>
                    <p><strong>(6)</strong> Autovehiculele şi tractoarele agricole sau forestiere înmatriculate în
                        statele care nu sunt
                        semnatare ale Convenţiei asupra circulaţiei rutiere, prevăzută la alin. (2), sunt obligate să
                        poarte
                        în
                        partea din spate semnul distinctiv al statului care a efectuat înmatricularea.</p>
                </div>

                <div class="article">
                    <h3> Art. 83</h3>
                    <p><strong>(1)</strong> Au dreptul să conducă autovehicule pe drumurile publice din România, dacă
                        îndeplinesc
                        condiţiile
                        prevăzute la art. 20 şi art. 23 alin. (1), titularii permiselor de conducere naţionale valabile,
                        eliberate de autorităţile:
                    <p class="tab">a) statelor membre ale Convenţiei asupra circulaţiei rutiere, prevăzută la art. 82
                        alin.
                        (2);</p>
                    <p class="tab">b) statelor membre ale Uniunii Europene;</p>
                    <p class="tab">c) statelor cu care România a încheiat un tratat privind recunoaşterea reciprocă a
                        permiselor de
                        conducere auto.</p>
                    <p><strong>(2)</strong> Pentru a conduce un autovehicul pe teritoriul României, persoanele care sunt
                        titulare ale
                        unui
                        permis de conducere naţional eliberat de autorităţile unui stat care nu este membru al
                        Convenţiei
                        asupra
                        circulaţiei rutiere şi nici membru al Uniunii Europene ori cu care România nu a încheiat un
                        tratat
                        privind recunoaşterea reciprocă a permiselor de conducere auto trebuie să posede şi permis de
                        conducere
                        internaţional.</p>
                    <p><strong>(3)</strong> Permisele de conducere naționale eliberate de autoritățile prevăzute la
                        alin. (1), precum și
                        cele a
                        căror valabilitate este recunoscută de România în mod unilateral, deținute de persoane care au
                        domiciliul sau reședința în România în sensul art. 231 alin. (2), pot fi preschimbate cu
                        documente
                        similare românești, în condițiile stabilite prin ordin al ministrului afacerilor interne, care
                        se
                        publică în Monitorul Oficial al României, Partea I.</p>
                </div>

            </div>
        </div>
    </body>

</html>
